Az Országos Horgász Bajnokság mindegyik versenyén feljegyezték a versenyzők
eredményeit, és egy szöveges állományban rögzítették az adatokat. Ennek minden sora
tartalmazza a versenyző horgász és a verseny azonosítóját (szóközök nélküli sztring),
majd halfajta-súly párok (szóközök nélküli sztring és valósszám párok) formájában az
adott versenyen elért fogásokat. Az adatok szóközökkel vagy tabulátorjelekkel vannak egy
soron belül elválasztva. A szöveges állomány sorait a horgászok szerint rendezték.
Feltehetjük, hogy a szöveges állomány helyesen van kitöltve. Példa az állomány egy
sorára:
JANIBÁ Kiliti0512 Ponty 4.5 Ponty 5.3 Harcsa 9.6
(1) Soroljuk fel azokat a sorokat, ahol a kifogott halak átlagos súlya legalább 3.0 kg.
Adjuk meg a horgász és a verseny azonosítóját, valamint az átlagos súlyt! Ha a horgász
nem fogott semmit, átlagos súlynak nullát kell tekinteni.
(2) Melyik horgász vett részt a legtöbb olyan versenyen, ahol nem fogott semmit?